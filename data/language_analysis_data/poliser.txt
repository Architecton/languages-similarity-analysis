Rånare sköt mot poliser i Östergötland
1:22 min  

Min lista

Dela
Publicerat fredag 26 oktober kl 19.59
En bank rånades på fredagen i Åtvidaberg i Östergötland. Rånarna hade vapen och när de flydde från banken sköt de mot polisen.

En kvinna som heter Ulla såg rånet och hjälpte polisen:
– Jag hade ingen egen telefon med mig så jag bad en karl: "Fram med telefon för det är ett rån här"! Det var fyra rånare. En stod utanför och hade ett K-pistliknande föremål, berättar Ulla. 

Då ringer ni polisen? undrar P4 Östergötlands reporter. 
– Jag ringde polisen inom en minut tror jag. Sedan ville polisen att jag var kvar i telefonen och berättade, så jag smög fram lite då och då och tittade och när han med K-pisten vände sig mot mitt håll då gömde jag mig bakom igen och berättade vad som hände hela tiden, säger Ulla.

Hotade med vapen på banken
Det var vid tretiden i eftermiddags som rånare tog sig in på banken i Åtvidaberg. Några gick in i banken och en av dem vaktade utanför med en flyktbil. Rånarna hotade bankpersonalen med sina vapen och sköt också inne på banken, men ingen människa skadades.

Sköt mot poliser
När de sen flydde så körde en polisbil efter dem, berättar polisen Björn Öberg:

– Ja, den här bilen med misstänkta gärningspersoner stannade. Polisbilen stannade också. Och där blev den här polispatrullen beskjuten, säger Björn Öberg.

Trots att polisen blev beskjuten skadades ingen. Rånarna lyckades fly igen och polisen i Östergötland letade på fredagskvällen fortfarande efter dem.
