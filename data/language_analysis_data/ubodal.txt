Zákeřný útok v Moravských Budějovicích: Muž ubodal prodavačku v obchodě!

Ilustrační foto Autor: DH -  Dnes  • 19:00
Sdílej:
Kriminální policie v kraji Vysočina šetří násilný čin, který se v sobotu dopoledne stal v centru Moravských Budějovic. Přímo v obchodě zde měl mladou prodavačku (†35) pobodat pachatel, jehož policie už zadržela. Žena svým zraněním bohužel podlehla.


"Dopoledne, kolem jedenácté hodiny, došlo v Moravských Budějovicích k násilnému trestnému činu, při kterém zemřela žena. Okamžitě se rozjelo pátrání po pachateli násilného trestného činu. V odpoledních hodinách se podařilo zadržet muže, který je důvodně podezřelý z toho násilného činu. Muž byl umístěn do policejní cely," uvedla pro TN.cz krajská policejní mluvčí Dana Čírtková.

Muž pořezal přítelkyni na hlavě. Po propuštění na kauci jí za trest zabil syna (†19)
Muž pořezal přítelkyni na hlavě. Po propuštění na kauci jí za trest zabil syna (†19)
Motivem trestného činu byl nejspíše osobní spor, podle místních se oběť s pachatelem dobře znala. Poté, co ji muž pobodal, stihla ještě žena vyběhnout před obchod. Přivolaní záchranáři už ji však bohužel nedokázali zachránit.

Případ okamžitě převzala kriminální policie, která se nyní bude zabývat nejen motivem trestného činu, ale i tím, zda se jednalo o vraždu či o ublížení na zdraví s následkem smrti. Pro vyšetřování si kriminalisté podle TV Nova okamžitě vyžádali záznamy z kamer městské policie v Moravských Budějovicích.

Děsivé detaily vraždy liberecké prodavačky: Pachatel ji 14x bodl, dostal 18 let
Děsivé detaily vraždy liberecké prodavačky: Pachatel ji 14x bodl, dostal 18 let

